# -*- mode: mandoku-view; -*-
#+TITLE: 北堂書鈔
#+DATE: 2015-08-24 23:27:35.261167
#+PROPERTY: ID KR3k0004
#+PROPERTY: BASEEDITION WYG    
#+PROPERTY: JUAN 卷一百十
<pb:KR3k0004_WYG_110-1a>¶
欽定四庫全書¶
　北堂書鈔卷一百十¶
　　　　　　　　　　　唐　虞世南　撰¶
　　　　　　　　　　　明　陳禹謨　補註¶
　樂部¶
　　箏十一　　　　　　筑十二¶
　　箜篌十三　　　　　琵琶十四¶
　　笙十五　　　　　　簧十六¶
<pb:KR3k0004_WYG_110-1b>¶
　　竽十七¶
　　　箏十一¶
上圓象天下平象地(傳子曰箏者上圓象天下平象地/中空准六合絃柱十二擬十二月)¶
(設之則四象存鼓之則五/音發斯乃仁智之器也補)絃十二四時備也柱三寸三¶
才具也(阮瑀/箏賦)理絃歌秋風(俗說云謝仁祖為豫州主簿/在桓𤣥閣下桓聞其善彈箏)¶
(便呼之既至取箏與彈謝即理絃撫箏/因歌秋風意氣殊遒桓大以此知之)撫箏歌怨詩(晉/書)¶
(桓伊傳云伊為右軍將軍孝武帝召伊飲宴謝安侍坐/帝命伊吹笛伊神色無迕即吹為一弄乃放笛云臣于)¶
(箏分乃不及笛然自足以韻合歌管請以箏歌并請一/吹笛人帝善其調遣乃勑御妓奏笛伊又云御府人于)¶
<pb:KR3k0004_WYG_110-2a>¶
(臣必自不合臣有一奴善相便串帝彌賞其放率乃許/召之奴既吹笛伊便撫箏而歌怨詩曰為君既不易為)¶
(臣良獨難忠信事不顯乃有見疑患周旦佐文武金縢/功不刋推心輔王政二叔反流言聲節慷慨俯仰可觀)¶
(安泣下沾衿帝/甚有愧色補)彈箏快耳(史記李斯諫逐客曰夫擊甕/叩缻彈箏摶髀而歌呼嗚嗚)¶
(快耳目者真/秦之聲也)彈箏合歌(晉書桓伊/傳見上)秦箏奏西音(魏文帝/詩云齊)¶
(琴發東舞秦/箏奏西音)秦箏何慷慨(曹植箜篌引云秦箏/何慷慨齊瑟和且柔)發新聲¶
(魏文帝詩云秦箏發/新聲長笛吐清氣)奮逸響(曹植詩云彈箏奮/逸響新聲妙入神)揚大雅¶
之哀吟(曹植幽思賦云搦素筆/而慷慨揚大雅之哀吟)唱葛天之髙韻(晉賈彬/箏賦云)¶
(鍾子授箏伯牙擊節唱葛/天之髙韻讚幽蘭與白雪)豈蒙恬所能開思(傅𤣥箏賦/序云箏乃)¶
<pb:KR3k0004_WYG_110-2b>¶
(仁智之器豈蒙恬亡國之臣所能開/思運巧哉或以為蒙恬所造非也)雖呉姬何以加之¶
(傅子云郝素善彈筝雖伯牙之/妙手呉姬之竒聲何以加之)鼓箏濳遁(英雄記云吕/布詣袁紹紹)¶
(患之布不自安求還洛紹假布領司𨽻校尉外言當遣/内欲殺布明日當發紹遣甲士三十人辭以送布布使)¶
(止于帳側偽使人于帳中鼔箏紹兵臥布濳自遁出帳/而兵不覺夜半兵起亂斫布牀被謂為己死明日紹訊)¶
(問知布尚在乃閉城/門布遂引去續補)鼓箏悲歌(燉煌實録云有善鼔箏/者悲歌能使喜者墮淚)¶
(改調易謳能使戚者起舞/時人號曰雍門周續補)¶
　　　筑十二¶
還沛擊筑(史記髙祖紀云髙祖/還沛自擊筑而歌)大㑹擊筑(東觀漢記云/光武大㑹真)¶
<pb:KR3k0004_WYG_110-3a>¶
(定王自/擊筑)擊筑飲燕市(史記云荆軻擊筑與/髙漸離飲於燕市)擊筑為壯聲¶
(燕太子丹云髙漸離擊筑荆/軻和之為壯聲髪皆衝冠)如琴(樂書云筑形如琴十/三絃項細肩圓鼔法)¶
(以左手扼之右手以竹尺擊之/隨調應律唐代編入雅樂續補)如箏(釋名云筑以竹鼓/之也如箏細項續)¶
(補案今制身長四尺二寸項長三寸圓四寸五/分頭七寸五分濶七寸五分下濶六寸五分附)¶
　　　箜篌十三¶
師延所作空國所存(釋名云箜篌師延所作靡靡之樂/也後出于桑間濮上之地葢空國)¶
(之侯所存也師㳙為晉平公鼔焉鄭衛分/其地而有之遂為鄭衛之音謂之淫樂也)漢武祠太一¶
而作坎侯(風俗通云箜篌一作坎侯漢武帝祠太一后/土令樂人侯調依琴作坎侯言其坎坎應節)¶
<pb:KR3k0004_WYG_110-3b>¶
(也侯以姓冠章也或/曰箜篌取其空中補)靈帝好胡服乃作箜篌(續漢書五/行志云靈)¶
(帝好胡服乃/作胡箜篌)東土君子雅善箜篌(曹毗箜/篌賦)集㑹堂上長¶
彈箜篌(樂府/歌詩)匪借和於簫管豈假韻於筑箏(鈞滔母孫/氏箜篌賦)¶
(云考兹器之所起實侯氏之所營匪借和於簫管豈假/韻於筑箏爾乃陟九峻之層岩晞承温之朝日剖嶧陽)¶
(之孤桐伐楚/宫之倚漆補)箜篌引(琴操云箜篌引者朝鮮津卒霍里/子髙所作也子髙晨刺船而濯有)¶
(一狂夫被髮提壺渉河而渡其妻追止之不及墮河而/死乃號天嘘唏鼓箜篌而歌曰公無渡河公竟渡河公)¶
(墮河死當奈公何曲終自投河死子/髙援琴作其歌聲故曰箜篌引補)¶
　　　琵琶十四¶
<pb:KR3k0004_WYG_110-4a>¶
嬴秦之末(傅𤣥琵琶賦序云聞之故老云漢遣烏孫公/主念其行道思慕使工人載琴箏筑箜篌之)¶
(屬作馬上之樂觀其器盤圓柄直隂陽之序也四絃法/四時也以方語目之故云琵琶也取易傳于外國也杜)¶
(摯以為秦嬴之末葢苦長城之役百姓乃作而/鼓之二者各有所據以意斷之烏孫近焉補)興自末¶
世(成公綏琵琶賦云惟/此琵琶興自末世)樂家所作(風俗通云琵琶近出/樂家所作不知所起)¶
馬上所鼓(釋名云琵琶本於胡中馬上所鼔也推手前/曰琵引手却曰琶象其鼔時因以為名也補)¶
(一作枇/杷附)工人載琴之屬(傅𤣥琵琶/賦序見上)梁山象犀之柱(成公/綏琵)¶
(琶賦云樂則齊州之丹/桂柱則梁山之象犀補)分柱列位嵗數成也(成公綏琵/琶賦云分)¶
(柱列位崴數成也回/忩華表日月星也補)盤圓柄直隂陽序也(傅𤣥琵琶/賦見上)絃¶
<pb:KR3k0004_WYG_110-4b>¶
法四時(傅𤣥琵琶/賦見上)控柄布柱(傅𤣥賦云控脩柄以/布柱轉四時而發機)聞促¶
聲髙形躁志越(𥞇康無聲哀樂論云平和之人聽箏笛/琵琶則形躁而志越聞琴瑟則體靜而)¶
(心閒夫琵琶箏笛聞促而聲/髙故使人形躁而志越也)惠文致琵琶(髙惠文與婦/書曰今致琵)¶
(琶一枚音/甚清亮)仁祖彈琵琶(世說云或以方謝仁祖不乃重/者桓大司馬曰諸君莫輕道仁)¶
(祖企脚北忩下彈琵琶/故自有天際真人想)阮咸善琵琶(竹林七賢論曰/阮咸善彈琵琶)叩¶
少宫騁明光(孫該琵琶賦云爾乃叩少宫騁明光發下/柱展上腔儀蔡氏之繁絃放莊公之倍簧)¶
(補/)操暢駱驛(又云操暢駱驛遊乎風/颺抑揚按捻摧搦推藏)發越哀傷(傅𤣥琵/琶賦云)¶
(飛纎指以促柱兮/創發越以哀傷)能娯我心(傅𤣥歌詩云所樂亦非瑟/所樂亦非琴唯言琵琶與)¶
<pb:KR3k0004_WYG_110-5a>¶
(箏能娯/我心)以慰其思(石崇琵琶引云王明君本為昭君以/避文帝諱改匈奴請婚元帝以明君)¶
(配焉公主嫁烏孫令琵琶馬/上作樂以慰其道路之思)范曄善琵琶(世說云范曄/善彈琵琶能)¶
(為新聲宋武帝欲聞之屢諷以微㫖偽為不曉終不肯/彈一日因飲宴歡適謂曄曰我欲歌卿可彈曄乃奉㫖)¶
(上歌既畢曄/亦罷絃續補)鎮西彈琵琶(世說云謝鎮西着紫羅襦據/胡床在大市佛圖門樓上彈)¶
(琵琶作大/道曲續補)李謙素善琵琶(異苑云永熹中李謙素善琵/琶元嘉初往廣州夜集坐倦)¶
(悉寢唯謙獨揮彈未竟輒聞窓外有唱歌聲毎至契㑹無/不擊節謙怪語曰何不進耶對曰遺生已乆無冝于突)¶
(始悟是/鬼續補)叅軍善彈琵琶(幽明録云司空桓豁在荆州有/叅事五月五日剪鸜鵒毎教令)¶
(學語遂與人相顧問叅軍善/彈琵琶鸜鵒毎聽移時續補)¶
<pb:KR3k0004_WYG_110-5b>¶
　　　笙十五¶
女媧笙(禮記云女/媧之笙簧)隋作笙(世本/云)太簇之氣象物之生(白/虎)¶
(通云笙之言施也太簇/之氣也象萬物之生也)汶陽孤篠(潘岳笙賦云河汾之/寶有曲沃之縣瓠焉)¶
(鄒魯之珍有汶/陽之孤篠馬)不周之竹(王廙笙賦云其制器也則取/不周之竹魯城之瓠生懸崖)¶
(之絶嶺邈崫/崒以髙崇補)&KR1479;生簳裁熟簧(潘岳笙賦云徒觀其制器/也則審洪&KR0655;面短長&KR1479;生)¶
(簳裁熟簧設宫分羽經徴列商基/黄鐘以舉韻望儀鳯以擢形補)大笙謂之巢小笙謂¶
之和(爾雅云大笙謂之/巢其小者謂之和)雅黄(三禮圖云笙有雅/黄十三上六下七)名器(王/興)¶
(之與謝安書云知君嘗得小笙是名器/今見者皆不以為佳恐是不能識也)恊和陳宋混一¶
<pb:KR3k0004_WYG_110-6a>¶
齊楚(潘岳笙賦云恊和陳宋混一齊楚邇/不逼而遠無携聲成文而節有叙)吹雲和(漢武/帝内)¶
(傳云西王母命侍女/董雙成吹雲和之笙)作鳯鳴(列仙傳云王子喬者周靈/王太子晉也好吹笙作鳯)¶
(鳴遊伊洛間道士浮/邱公接以上嵩山)赤松吹笙(王廙洛/都賦)王喬吐音(張衡/逍遥)¶
(賦云王子/喬吐鳯音)鳯皇吹笙(曹植樂賦云烏鳥/起舞鳯皇吹笙)丹蛟吹笙(傅𤣥/西都)¶
(賦云列仙逸唱熊虎聽/音丹蛟吹笙文豹鼔琴)王母吹笙(穆天子傳西王母吟/曰吹笙鼔簧中心翔)¶
(翔/)桓帝善笙(東觀記云桓帝/好音樂善琴笙)商容觀舞墨子吹笙(尸子/  案)¶
(吕氏春秋云墨子見荆王錦衣吹笙因也注云墨子好/儉非樂錦與笙非其所服也而為之因荆王之所欲也)¶
(補/)衣錦吹笙(淮南子云孟夏之月/居南宫色赤采吹笙)吹笙鼓簧(詩云吹笙/鼓簧承筐)¶
<pb:KR3k0004_WYG_110-6b>¶
(是/將)吹笙鼓琴(魏志云文帝令杜䕫於賔客中/吹笙鼔琴䕫有難色遂黜免之)笙鏞以間¶
(尚書云笙鏞以間鳥獸/蹌蹌傳云鏞大鐘也)¶
　　　簧十六¶
女媧作簧(世本宋均注云女/媧黄帝臣也補)飛瓊鼔簧(漢武内傳云西/王母命侍女許)¶
(飛瓊/鼔簧)君子執簧(詩云君子陽陽左執簧/右招我由房其樂只且)樂師調簧(禮記/月令)¶
(仲夏之月命/樂師調笙簧)瑶池鼔簧(穆天子傳云天子觴西王母於/瑶池之上西王母吹笙鼔簧)¶
石室鼓簧(神仙傳云王遥入石室發篋有五舌簧三枚/遥自取一枚以二枚與室中人對共鼓之)¶
巧言(詩云巧/言如簧)在口(蔡邕賦云思/在口而為簧)假簧以舒憂(楚辭云願/假簧以舒)¶
<pb:KR3k0004_WYG_110-7a>¶
(憂/)鳴簧發丹唇(陸雲詩云鳴簧發/丹唇朱絃繞素腕)簧為約夢得賢(夢書/云簧)¶
(為結約夢得簧/者得賢友也)¶
　　　竽十七¶
笙師掌教(周禮春官笙師職/云笙師掌教吹竽)音家工吹(桓子新論成少/伯工吹竽見安)¶
(昌侯張子夏鼔琴謂曰音不通/千曲以上不足以為知音補)雅竽(三禮圖云雅竽/簧上下各六)象¶
笙(爾雅/云)吹以知法度(樂叶圖云吹竽有以知法/度竽音調則度數得見)聽之思¶
蓄聚(禮記云君子聽竽之/聲則思蓄聚之臣)補音(春秋感精符云冬至之/日人主使八能之士吹)¶
(黄鍾之律間/補音以竽)狂㑹(楚辭招魂云竽瑟狂㑹搷鳴鼔些宫/庭震驚發激楚些呉歈蔡謳奏大吕)¶
<pb:KR3k0004_WYG_110-7b>¶
(些補案注狂猶並也搷擊也言衆樂並㑹吹/竽彈瑟又搷擊鳴鼓以進八音為之節闕)南郭請吹¶
(韓子云齊宣王使人吹竽必三百人南郭處士請為王/吹竽宣王說之廩食以數百人宣王死湣王立好一一)¶
(聽之處/士逃)商邱好吹(列仙傳云商邱于胥者髙邑人也好/牧豕吹竽年七十不娶婦而不老邑)¶
(人多竒之從受道問其要言但食木菖蒲根飲水不飢/不老如此傳世見之三百餘年貴戚冨室聞之取而服)¶
(之不能終嵗輒止惰慢/矣謂將復有匿術也補)梁邱據右挈(晏子云景公飲酒/夜移于晏子前驅)¶
(欵門曰君至晏子被𤣥端立于門曰諸侯得微有故乎/國家得微有事乎君何為非時而夜辱公曰酒醴之味)¶
(金石之聲願與夫子樂之晏子對曰夫布薦席陳篕簋/者有人臣不敢與焉公曰移于司馬穰苴之家前驅欵)¶
(門曰君至穰苴介胄操㦸立于門曰諸侯得微有兵乎/大臣得微有叛者乎君何為非時而夜辱公曰酒醴之)¶
<pb:KR3k0004_WYG_110-8a>¶
(味金石之聲願與將軍樂之穰苴對曰夫布薦席陳簠/簋者有人臣不敢與焉公曰移于梁邱據之家前驅欵)¶
(門曰君至梁邱據左操瑟右挈竽行歌而出公曰樂哉/今夕吾飲矣微彼二子者何以治吾國微此一臣者何)¶
(以樂吾身君子曰聖賢之君皆有良友而無/偷樂之臣景公弗能及故兩用之僅得不亡)臨菑民無¶
不吹(史記云臨菑冨而貴/其民無不吹竽鼔瑟)為作陌上桑乃言鳯將雛(應/璩)¶
(新詩云漢末桓帝時有馬子侯自謂善音/律請客鳴笙竽為作陌上桑乃言鳯將雛)間音以竽(易/通)¶
(卦驗云冬至吹黄鐘/之律間音以竽續補)調如竹琴(文心雕龍云林籟結/響調如竹琴續補)邱¶
仲作竽(通禮義纂云漢武帝時邱/仲作竽三十六管續補)盲人吹竽(新序云楚/王使謁者)¶
(徐光迎方與盲/人吹竽續補)¶
<pb:KR3k0004_WYG_110-8b>¶
　¶
　¶
　¶
　¶
　¶
　¶
　¶
　北堂書鈔卷一百十¶
