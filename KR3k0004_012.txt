# -*- mode: mandoku-view; -*-
#+TITLE: 北堂書鈔
#+DATE: 2015-08-24 23:27:33.381834
#+PROPERTY: ID KR3k0004
#+PROPERTY: BASEEDITION WYG    
#+PROPERTY: JUAN 卷十二
<pb:KR3k0004_WYG_012-1a>¶
欽定四庫全書¶
　北堂書鈔卷十二¶
　　　　　　　　　　　唐　虞世南　撰¶
　　　　　　　　　　　明　陳禹謨　補註¶
　帝王部¶
　　好學四十二　　　尊師四十三¶
　　藝能四十四　　　慕道四十五¶
　　　好學四十二¶
<pb:KR3k0004_WYG_012-1b>¶
學有緝熈于光明　博學篤志通於神明(衝/波)行辟雍之¶
間禮　入東學上親而貴仁入南學上齒而貴信入西¶
學上賢而貴德入北學上貴而尊爵入太學承師問道¶
(漢/書)入小學通孝經章句(東/觀)學於老能吉(莊/子)受詩於仲翁¶
(漢/書)長大好學(帝王/世紀)長大勤學(典/論)喜古學(東/觀)明古學(帝王/世紀)¶
好古學道(東/觀)好古博聞(續漢/書)内勤經藝躭於典藝(東/觀)垂¶
思典藝(漢/書)服膺文藝(虞預/晉書)壯大好儒(漢/書)好學明經(魏武/帝集)¶
垂意經學(東/觀)備厯五經(典/論)兼通四經(東/觀)表章六經(漢/書)博¶
<pb:KR3k0004_WYG_012-2a>¶
綜六經好黄老(晉中/興書)備厯諸子(典/論)博覽羣書(魏文/集)兼覽¶
書傳　周覽古今(東/觀)考合古今(桓子/新論)博學多識(列/子)御講¶
堂(東/觀)幸太學(魏/志)講論文藝(漢/書)正坐自講稽合圖讖(東/觀)手¶
不捨書(魏/志)甲夜讀書丙夜講經(東/觀)永夜思經傳(魏/志)集談¶
士(世/紀)延儒林(崔/駰)左右誦書(東/觀)求天下遺書(漢/武)遊六藝之¶
囿翺翔乎書圃(司馬/相如)覽書林閱篇籍㑹如白虎觀(東/觀)集¶
儒肅成問(魏/書)外有太史之藏内有秘書之府(劉歆/七畧)¶
　　　尊師四十三¶
<pb:KR3k0004_WYG_012-2b>¶
能自得師者王　尊師重道　承師問道(漢/書)好學尊師¶
(東/觀)天遺(六/韜)天受師　學於老耼　師於風后　師事子¶
威(東/觀)孔光置几(前漢孔光傳平帝以光爲太師令太師/母朝十日一賜餐賜太師靈壽杖黄門)¶
(令爲太師省/中坐置几補)桓榮賜爵(後漢桓榮傳建武十九年年六/十餘始辟大司徒府時顯宗始)¶
(立爲皇太子選求明經乃擢榮弟子豫章何湯為虎賁/中郎將以尚書授太子世祖問湯本師爲誰對曰事沛)¶
(國桓榮帝即召榮令說尚書甚善之拜爲議郎入使授/太子每朝㑹輒令榮於公卿前敷奏經書帝稱善曰得)¶
(生幾/晚補)拜於牀下(前漢張禹傳成帝敬厚禹禹每病輒以/起居聞車駕自臨問之上親拜禹牀下)¶
(補/)¶
<pb:KR3k0004_WYG_012-3a>¶
　　　藝能四十四¶
多材多藝能事鬼神　竒才美藝通㣲入神(曹/植)善史書¶
(東/觀)善草書(博物/志)善左右射(典論文帝自序曰彧言聞君/善左右射此實難能余言執)¶
(事未覩夫項發口縱俯/馬蹄而仰月支也補)射出百步(典/論)射虎於觀(紀/年)射蛟¶
於江(漢/書)手射飛鳥(魏/志)發彼小豝　少好弓馬(典論曰生/於中平之)¶
(季長於戎旅之間是以少好弓馬於/今不衰逐禽輙十里馳射常百步補)甘蔗爲杖(典論曰/余嘗與)¶
(奮威將軍鄧展等共飲余與論劍良久謂言將軍法非/也余顧嘗好之又得善術因求與余對時酒酣耳熱方)¶
(食甘蔗便以爲杖下/殿數交三中其臂補)以單攻複(典論曰余少曉持複自/謂無對俗名雙㦸爲坐)¶
<pb:KR3k0004_WYG_012-3b>¶
(鐵室鑲楯爲蔽木戸後從陳國袁敏學以單攻複毎爲/若神對家不知所出先曰若逢敏於狹路直决耳補)¶
以短乗長(典/論)錮丸擿鼓(漢/書)自御塤箎(東/觀)善鼔琴(前漢元/帝紀曰)¶
(元帝多材藝善史書鼔琴瑟吹洞簫自/度曲被歌聲分刌節度窮極㓜眇補)善音樂(博物志/桓譚蔡)¶
(邕/)巾角彈棊(博物志曰魏文帝善彈棊能用手巾角時/有一書生乂能低頭以所冠著葛巾角撇)¶
(棊/補)喜彈棊(典論曰余少所喜唯彈棊/畧盡其巧少爲之賦補)善圍棊　畫壁爲¶
像(徐/爰)¶
　　　慕道四十五¶
窅然喪天下(莊/子)輕四海之禄(漢武内/傳云)志存四海之外(符/子)¶
<pb:KR3k0004_WYG_012-4a>¶
得道貴而不驕(吕氏/春秋)撤鐘懸而閑居(列子/云)去妻子如脫¶
躧(史孝武紀曰黄帝鑄鼎既成有龍垂胡䫇下迎黄帝/上騎羣臣後宫從上龍七千餘人龍乃上去餘小臣)¶
(不得上乃悉持龍髥龍䫇抜墮黄帝之弓百姓仰望黄/帝既上天乃抱其弓與龍胡䫇號故後世因名其處曰)¶
(鼎湖其弓曰烏號於是天子曰嗟乎吾/誠得如黄帝吾視去妻子若脫躧耳補)坐華堂森然如¶
松生於棟面雙闕無異崔巍之冠蓬萊(符子許由欲觀/帝意謂堯曰坐)¶
(於華堂之上面雙闕之下君之榮願亦已足矣夫堯曰/余坐華殿之上森然而松生於棟余立櫺扉之内霏焉)¶
(而雲生於牖雖面雙闕無異乎崔巍之冠蓬萊雖背/牖郭無異乎迥巒之縈崑崙余安知其所以安榮補)翳¶
然林水便有濠濮間想(世/說)與元通靈(白虎/通)坐牀生塵(語/林)¶
<pb:KR3k0004_WYG_012-4b>¶
問長生之術　問至道之精(莊/子)請不死之藥(帝王/世紀)至襄¶
城之野　徃崆峒之山(莊/子)到峨眉見皇人(抱朴/子)執𤣥璧¶
見王母　見黄蓋童子見紫府先生(抱朴/子)黄帝候神人¶
(史封/禪)孝武好方士(東方/朔)駕雲車(史/記)燃九光燈設葡萄酒¶
(漢武/帝傳)立修莖之仙掌承雲表之清露(張/衡)通靈接神(抱朴/子)¶
㑹於西山(韓/子)宴於閑館(相/如)通天臺(史孝武紀曰仙人好/樓居於是上令長安)¶
(則作飛廉桂觀甘泉則作益延壽觀使/卿持節設具而候神人乃作通天臺補)集靈宫　望仙¶
觀(三輔黄圖云集靈宫望/仙觀俱在華隂縣界補)神明臺(漢書曰建章有神明/臺廟記曰神明武帝)¶
<pb:KR3k0004_WYG_012-5a>¶
(造祭仙人處上有承露盤有銅仙人舒掌捧銅盤玉/杯以氶雲表之露以露和玉屑服之以求仙道補)青¶
鸞集殿(武帝/故事)白雲趨宫(武帝/故事)西山爲謡(穆天/子傳)稷丘迎拜¶
(列仙/傳)王母使人來吿陛下求道之法(漢武故事云東郡/送一短人長五寸)¶
(衣冠具足上疑其精召東方朔至朔呼短人曰巨靈阿/母還來否短人不對因指謂上王母種桃三千年一結)¶
(子此兒不良已三過偷之失王母意故被謫來此上大/驚始知朔非世中人也短人謂上曰王母使人來告陛)¶
(下求道之法惟有清靜不宜躁擾言終弗見上愈恨召/朔問其道朔曰陛下自當知上以其神人不敢逼也補)¶
王母授地圖　王母獻白環(帝王/世紀)神女持酒(孫闕/篇)¶
　　(武帝/故事)嵩高見王母(嵩山/記)甘泉王母降(幽明/録云)受道於¶
<pb:KR3k0004_WYG_012-5b>¶
(闕/)素(抱朴/子)發紫臺之文(漢武/内傳)象罔得珠(莊/子)怡然自得(列/子)¶
役使百靈(抱朴/子)能總百神(曹毗/贊云)朝使百神(列仙/傳)息駕𤣥¶
圃(符子/云)褰裳紫宸(黄帝/贊)騎龍乃去(史/記)升龍高躋(抱朴/子)唯¶
劍舄在(列仙/傳)¶
　¶
　¶
　¶
　北堂書鈔卷十二¶
