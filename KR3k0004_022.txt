# -*- mode: mandoku-view; -*-
#+TITLE: 北堂書鈔
#+DATE: 2015-08-24 23:27:33.533461
#+PROPERTY: ID KR3k0004
#+PROPERTY: BASEEDITION WYG    
#+PROPERTY: JUAN 卷二十二
<pb:KR3k0004_WYG_022-1a>¶
欽定四庫全書¶
　北堂書鈔卷二十二¶
　　　　　　　　　　　唐　虞世南　撰¶
　　　　　　　　　　　明　陳禹謨　補註¶
　帝王部¶
　　太子七十四　　　霸七十五¶
　　　太子七十四¶
主器莫若長子　爵則以上嗣　王太子王子羣后之¶
<pb:KR3k0004_WYG_022-1b>¶
太子卿大夫元士之適子凡入學以齒　太子天下本¶
(漢/書)太子君之貳　太子國之棟(國/語)太子國儲嗣君(漢/書)社¶
稷之粢盛　從曰撫軍守曰監國(春/秋)震驚百里不喪匕¶
鬯　過闕則下過廟則趨(漢/書)記過之史徹膳之宰(大戴/記曰)¶
(太子既冠成人免于保傅之嚴則有司過之史虧善之/宰史之義不得不書過不書則死之宰之義不得不徹)¶
(膳不徹則/死之補)作禖祝(漢書曰武帝年二十九乃得太子甚/喜為立禖使東方朔枚皋作禖祝補)¶
生甲觀(漢書成帝紀曰孝成皇帝元帝太子也母曰王/皇后元帝在太子宫生甲觀畫堂為世嫡皇孫)¶
(宣帝愛之字曰太孫常置左右丙顔師古注曰甲者甲以/乙丙丁之次也元后傳言見於  殿此其例也而應氏)¶
<pb:KR3k0004_WYG_022-2a>¶
(為在宫之甲地謬矣/畫堂但畫飾耳補)太師持銅太宰持升(大戴禮青史/記曰古者胎)¶
(教王后腹之七月而就宴室太史持/銅而御戸左太宰持升而御户右補)升西階　見南郊¶
　射四方　天地降祥儲君應祉慶由一人萬國作喜¶
(曹/植)鷄初鳴而衣服　昧爽而朝(韋/昭)問内豎命膳宰　膳¶
必敬視之藥必親嘗之　親齊𤣥而養　行不正履不¶
脫冠帶　春夏學干戈　秋冬學羽籥　教以禮樂¶
春誦夏弦　敏而好學温故而知新　妙思六經逍遥¶
百氏(魏/氏)潛思書籍(魏/志)遊談莊老(王晉/書)立太傅少傅以養¶
<pb:KR3k0004_WYG_022-2b>¶
之觀徳行而審喻之　選端士以衛翼之　調䕶太子¶
　䕶太子家　見正事聞正言(大戴禮曰昔周成王幼/在襁褓之中選天下孝)¶
(悌博聞有道術者以輔翼之使與太子居/處出入故太子目見正事耳聞正言補)一人元良¶
一日之長(魏文/帝)行一物而三善皆得恭敬而温文教喻¶
而徳成　太子仁孝天下皆聞　太子名號繫於百姓¶
　寛惇謹慎文詞博敏(並漢/書)聽允之德(薛瑩/漢書)兼資敏達¶
(東/觀)先習教訓(魏/文)義德允休　天資玉裕(陸士衡侍皇太/子宣猷堂詩曰)¶
(茂徳川沉天/資玉裕補)聽亮雄斷(世/紀)愍懷望火(晉書宫中嘗夜失/火武帝登樓望之)¶
<pb:KR3k0004_WYG_022-3a>¶
(太子時年五歳牽帝裾入闇中帝問其故太子/曰暮夜倉卒宜備非常不宜令照見人主也補)顯宗對¶
日(晉書明帝年數歳元帝指日問長安與日孰逺曰日/逺只聞人從長安來不聞人從日邊來居然可知帝)¶
(異之它日大集賓客問之曰日近/帝問之曰舉首見日不見長安補)安車班輪(漢/書)輿輪徐¶
動　從者文學託乗於後車(並魏/文)娛待朝夕入侍諷誦¶
　喜抱辛毗(世說初文帝與陳思王爭為太子既而文/帝得立抱辛毗頸而喜曰辛君知我喜不)¶
(毗以告女憲英憲英歎曰太子代君主宗廟社稷者也/代君不可以不戚主國不可以不懼宜戚而喜何以能)¶
(久/補)報至尊(語/林)¶
　　　霸七十五¶
<pb:KR3k0004_WYG_022-3b>¶
義道以霸　取威定霸(春/秋)王霸務焉(白虎/通)駁而霸(孫卿/子)¶
　共工氏之霸九州也　五霸三王之罪人　五伯之¶
霸也勤而撫之以役王命(左傳成公二年齊/國佐對晉人云補)求諸侯莫¶
如勤王　明天子之威　敬王命成禮義(國/語)尊周室¶
和諸戎狄以正諸華　九合諸侯如樂之和　再合諸¶
侯三合大夫　衣裳之㑹十有一(穀梁傳註十三年㑹/北杏十四年㑹鄄十)¶
(五年又㑹鄄十六年會幽二十七年又會幽僖元年會檉二年/會貫三年會陽穀五年㑹首戴七年會寧母九年會葵邱已上)¶
(並齊/桓補)文襄之霸不煩諸侯　宣昭令名昭禮命事　大¶
<pb:KR3k0004_WYG_022-4a>¶
蒐示禮　伐原示信　諸侯相滅桓公恥之　存三亡¶
國以屬諸侯　遷邢於夷儀(左傳僖公元年諸侯救邢/邢人潰出奔師師遂逐狄)¶
(人具邢器用而遷之師無/私焉夏邢遷於夷儀補)封衛於楚邱(左傳僖公二年/諸侯城楚邱而)¶
(封衛焉衛/國忘亡補)五侯九伯汝實征之(春/秋)三舉而悅(淮南/子)一戰¶
而霸　寧東夏平秦亂(春/秋)霸西戎(春/秋)并國十二開地千¶
里(世/紀)力制羣雄(袁山/松)芟艾姦雄(漢/書)諸侯無怨天無大灾¶
　¶
　¶
<pb:KR3k0004_WYG_022-4b>¶
　¶
　¶
　¶
　¶
　¶
　¶
　¶
　北堂書鈔卷二十二¶
